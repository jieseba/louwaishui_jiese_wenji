大家好，《保身立命要言》全本是刘止唐先生所著《子问》里的最后一个问题，这是他留给子孙的教诲，可以和《下学梯航》《俗言》一起参看的。因为《保身立命要言》对每个人都很重要，所以特别拿出来单独讲，希望可以帮助到更多的人，让更多人都走上修身之路，从而人生变的更幸福，更顺利。

中国文化的入手处：明白善恶，行善去恶，恒久力行。善气充实后则逐渐可带着静存，那静存动察，功夫永无止境。
作为孩子，能够力行明白善恶，行善去恶，恒久力行的根本，落实到实际行动，每天都这样去力行，那自动开智慧，而且人生各方面都更顺利的。而且吧里这样的孩子不断在涌现出来，并且越来越多了，大家都要努力，为自己，也是为其他人，成全自己，成全其他人，恒久力行，人生的幸福顺利也自动就在其中了。
目录：
1，开场白。
2，序。
3，本源也。
4，胎教也。
5，谕教也。
6，友教也。
7，立志也。
8，明善也。
9，坚恒也。
10，畏天命也。
11，慎执业也。

下载地址：
1，《保身立命要言》全本mp3：http://pan.baidu.com/s/1rGzZt 共2小时。
2，《保身立命要言》word版本：http://pan.baidu.com/s/1BZmcd 共6页。
3，《保身立命要言》txt：http://pan.baidu.com/s/125KwE
序
天地以生生为心，爱人如同父母，故生此一人，无不欲其康强寿考者。乃世人不知自爱，立心行事及一切嗜欲，任意乱为，以致贫穷短折困苦，反说命运不济，不知其辜负天地父母之恩也。凡人十六、七岁，至二十六、七，一生寿夭穷通就在此时定了，世人往往不知，实为可叹、可伤。男子十六，女子十四，情欲一开，便糊思乱想，犯了邪淫，见美色即慕之，闻邪言即喜之，又有邪书邪友引诱之，不是身犯邪淫，便是手犯邪淫，痴心妄想，辗转不离，其损身丧德之事，不可枚举。精神血气，已是亏损多了，一旦受室，谓男女居室，人之大伦，便任心妄为，於是纵欲无度，损伤身体，不思夫妻相爱，必须节欲为善，方可白头到老，奈何图一时之欢乐，致夫妻之分离，男短命，女寡居，即幸而不死，神衰体弱，百事不可为，又何以言福泽。若未娶，已犯邪淫，既娶，又无节制，则断无不穷困短折者，此父母第一当防范禁戒，委屈善教者也。至于言行心术，教之宽厚仁慈，谦让恭敬，力行《感应篇》、《功过格》、《蕉窗十则》、《文武夫子戒文》，务必日日小心，日日改过迁善，静存动察，内外交修，乃爱子弟之正道。为父兄者，先正身心，善为引导，又选明师益友，朝夕相处，规劝熏陶，久久习惯，自然到了二十七、八，便可少不肖矣。人生在世，一生不饥不寒，子孙克肖，便是第一件福泽。能保养神气，多存善心，多行善事，既可少病延年，又可不受困苦，都是从十六、七岁至二十六、七即定，奈何不自爱惜，勉而行之，爱子弟者，又安可不竭力教戒之！圣人之道所以寿世仁民，必须从此入手。圣经贤传，恐一时难以通晓，故须从《感应篇》、《功过格》等书研究，辨别是非善恶，善则行，恶则改，便是明善诚身了，勿以为迂妄而置之。

一、本源也
　　木有本，水有源，祖宗父母，人之本源也。其先有阴德，其后斯有达人。阴德者，存之于心，不求人知，不望福报。孟僖子述孔子先世人曰：“圣人之后，必有达人。”固未有世无积累，而忽生圣贤者也。人以瞽瞍(括 sǒu)与鲧(gǔn)为疑，不知瞽瞍特惑于后妻耳。《左传》云：“自幕至于瞽瞍无违命。”舜重以明德，人因其有贤子而不知，名之曰瞽。其实瞍为有虞君长，未闻他有无道之事。鲧治水亦勤劳，但刚愎自用耳。尧言其命圯族，命即君命，盖尧命亦不能遵，族则同姓及宗亲。禹为鲧子，可以平地成天而不用，其圯族可知。后人以鲧入四凶，妄传黄能等事，不足信也。禹平成之后，以鲧配天，《祭法》云：“禹能修鲧之功。”使鲧果凶人，为天下指目，而禹私崇其父，以之配天，毋乃渎天，又何以为圣人至公至正之典礼乎？俗云：“十年树木，百年树人。”先人培植，至少亦须百年，以凡人百年之内，主家政者，大约不过三、四十年，夫子言周之人才，比美唐虞，而推原文王服事，以为周之至德。正谓其有如是之德，方能毓如是之才。不曰文德，而曰周德，即文以概其先世耳。误解而反谓夫子不足于周武王，其诬不小，吾《论语恒解》已详辩之，不赘。若祖宗父母，毫无培植，而欲有贤子孙，不綦难欤！或曰：“醴泉无源，芝草无根。”亦不通天人者之言。夫二者，岂无源哉？山川之灵更非偶也。

二、胎教也
　　祖宗父母皆本源，而父母尤要。若周家后稷，粒食生民，功配彼天，其源深矣。然若非世有贤人，修德传家，安能圣德相承，久而光大？且人之生也，受气于天，成形于地，天地即父母，父母一天地，形气具而有身，所以宰神气者理耳。理者何？在天曰太极，一元之气，浑然粹然，无一毫偏倚驳杂，是气即是理。理气之灵，其名曰神。心即神明也，但有先天后天之分。先天未生以前，得于天者无不全，故人性皆善。既生以后，七情扰而知识纷，乃失其本来，故曰性相近。人之异于禽兽者，全恃此天理，以其独得于天，故曰德。先后能反身而诚，亦曰德。此理含于心，而通乎天地，着为万事万物，语其要，止天理良心四字尽之。性也、仁也、诚也、德也、道也、仁义也，皆此四字，愚夫妻可知可能，圣神亦不外此，但不实心检点，实力奉行，则失其所以为人，又安能修身齐家。故为父母者，念念事事，能不昧良心，不悖天理，则必日日知非，日日改过，而德日以积，源远者流长，庆流子孙，固自然之理，此胎教之原，父母同一当行也。尤有至要者，则保养作善，二事详后。何为保养？人之生者精气神，元精、元气、元神得于天之理也；凡精、凡气、凡神，具于身之干也。男女夫妇，阴阳之大义，而最易重情灭理。凡男女十五六七，父母善教防闲，第一勿犯淫欲。非夫妇者，皆为邪淫，夫妇无节亦为纵欲。戒淫寡欲，在家则夫妇分房，在外则非礼勿视。凡妇女视如吾母、吾姐妹、吾子女，而一念之起，即为禽兽，则悚然省悟矣。更有存养之功，久久习为固然，自然见如不见，闻如不闻。此一关看不破，守不定，则终身福泽，皆为空花，短命绝嗣，尤其易者。至于夫妇之谊，原是上承祖宗，下延子孙，男正位乎外，女正位乎内，乃人生所以上承天地，光前裕后根本，岂可纵欲戕生哉！夫妇相勉以正，相戒以有节，白头相保岂不可喜，而何图一夕之欢，短命乏嗣，上负父母，下贻后世之忧。至于作善，不可殚述，但能念念天理，事事天理，存心则不欺不苟，不怠不肆，言行则不忍不仁，不敢不义，如此自修，善教其妻，心术品行，可与我齐，而有身之后，更端庄正直，敬慎仁慈，则父母太和之气，积累薰蒸，起于床第之间，通乎六合之表，胎教立而生子败类者寡矣。前人但以母仪为重，而略于父之胎教，故特详之。
三、谕教也
　　世人好言命，一切俱谓命已生成，不能解脱，此大惑也。气数不齐，生质各异，命何尝无之，然命定于有生之初，已然者不可知，全赖今生崇德修慝，变化气质，挽回造化，而父母则人子性命之本也。精气神者，人所以生，能善养，则神气强固，多为善，则天性来复，圣人尽其性而尽人物之性，参赞化育，皆由乎此，区区却病延年，其小效耳。父母以此自修，即以此教学，虽愚必明、虽柔必强，明者明理，强者寿康。先儒不知学圣可以延年，颜子未全仁圣，而以其短命之故，谓学道止是修已，至于贫贱困苦，生而已然，无可如何，故人遂以圣人之道，竟不能挽气数，而夫子余庆馀殃，禄位名寿必得等言，皆为妄矣。愚幼赢善病，濒死者数，三十始知修身，毫无善状，不过不敢毁身，不敢为恶，而今幸至耄年，况圣人全体大用，与天合德者乎！故确然信圣学可补造化，学道非徒虚名，凡一切困厄，皆可消除，不得以忠孝节义为短折，亦不得以不知行藏为不幸，力而行之，久亦无倦，平安寿吉，必有可期。然非父母师长，自幼即详示之，曷从致力哉！父母谕教有方，更得贤师导之，则入芝兰之室，久而不闻其香，与之化矣！第谕教之法，非可言尽，善养之而已。孟子曰：“中也养不中，才也养不才。以善服人，不如以善养人。”父母师友皆贤，自幼善诱，长而习染，安有入于邪僻之忧。世人错解严父、严师，谓教子弟以严，其误天下不少。严非宽严之严也，父母师长，正身作则，曰严正、端严、威严，在子弟则严惮之。若不修其身，不善其教，所谓“身不行道，不行于妻子。使人不以道，不能行于妻子”也，徒严何益？孔子曰：“苟正其身矣，于正人乎何有？不能正其身，如正人何？”为人父止于慈，父子之间不责善，责善则离，安有父必严者。为师则循循善诱，诲人不倦，岂徒严厉。“师严，然后道尊” ，谓师以道自修，端严严正，子弟爱而敬之，故道尊耳。然必先有贤父母，盖父母于子生之、养之、教之、终身依之，故谕教尤要。从古至今，未有父母不明，而能令其子亲贤取友者，上如颜曾，下如程朱，其父皆知道之士，可以例推矣。

四、友教也
　　友该师在内，师无当于五服，五服弗得不亲。自古以配君亲，何其尊荣若是？盖父母未必皆圣贤，必有圣贤之师，乃可学为圣人。参赞造化，即克家亦必赖师，故曰：父母生我，师以成我。至事君亦必有德，乃能致君，是事君事亲，亦必由师而成，故重之也。但圣贤之师不易得，而纷纷俗学曲学，皆俨然为师，孟子叹“人之患，在好为人师”，非谓师不可为，谓师之道不易耳，其可不择名师乎？至于朋友之道，孔孟言之已详，“泛爱众，而亲仁”，可以永守。如己德已成，则尊贤而容众，嘉善而矜不能，亦可要之。友以辅仁，不可不慎。世俗邪僻之事，惑人者尤多，非自爱自重，又有贤父师善诱，不比匪人者，寡矣！

　　以上数条，皆子孙善恶根源，而古圣贤未尝明言者。以光前裕后为象贤、为干蛊，全在自己返身修德，不可专恃先人栽培，尤不可稍归咎于前人，即祖宗父母有过，亦不但不出于口，且不可稍存于心，惟负罪引慝，刻刻迁善，思盖前人之罪愆，吾身固父母祖宗之身也，我为圣人，则父母祖宗，亦皆圣人。孔子曰：“善则称亲，过则称己。予克纣，非予武，惟朕文考无罪。纣克予，非朕文考有罪，惟予小子无良。”子思曰：“先君子无所失道，道隆则从而隆，道污则从而污，吃虬材埽俊贝宋子孙之法，今为尔等愚稚，不得已，切勿误认，妄存菲薄先人之想，反遭天谴也。戒之！戒之！
五，立志也
以下皆自己修身立德之事，人身难得，幸而天地父母生我为人，超乎万物之上，圣人亦人耳，而参赞天地，为法于天下，可传于后世.我今俨然为人,乃不尽人道,邪心妄想，非礼非义而行，
致失了人理，不成为人，与禽兽类，何以立于世间？且人身不过百年，世人快心之事不过衣服饮食男女，然衣食不过饱暖，男女之乐，夫妇间且当以礼节情，然后可以白头相保。有室成家，免于饥寒已为全福，何必因此纵情悖理，丧却人道。况凡人生死二字，自己必不能知早晚，不循天理而纵情肆欲，小则穷困伤生，大则非灾凶祸，堕先人之泽，贻后世之殃。若不立志痛扫非礼，力行善事，何以为人。世人求名利，悖天理，苟求称心，不知昧了天理，所欲必无所成，即幸得之，亦如浮沤晴雪，岂能久长？立志者必先看破名利关头，一心以圣贤为师，节情寡欲，誓为天地间不可少之人，则圣贤不难，为亨吉更不待言矣。但世事甚多，人心易惑，非有贤父兄、家训、明师友陶成，安能习惯而成自然。若贤父师善教，而子弟不遵行，则更非人类，戒之，戒之。夫立志岂旦夕之功哉。孔子十五志学，三十始立。少年心性易放难收，虽圣人亦犹乎人，而十五年中克制防闲，念念期于中正，不知费多少心力，岂旦夕致乎？先儒谓圣人生知，则夫子三十而立乃为谎语，其误人多矣。夫子教人据德依仁，以志道为先，又曰苟志于仁，无恶，皆谆谆欲人立志。故学圣第一关在此。

六，明善也
善止是天理，天理无不善，故人性皆善，但其善也在有生之初，既生以后，则知觉开，七情扰，有善不善矣，学圣人以全善性，必由一念之动，以至于念念，求其至善，而言行之不善即除去，久久动静语默，无一不善，斯无一念不合天理，圣人亦不过如此。但人心浮动，不善之事触于七情而即扰，故须详悉辨明，乃可致力。夫子言学问思辨以择善，笃行以固执，其义已包括无余，但须行之以正与诚而已。正即天理，凡言行动静，得其正，即诚心而行，如孝便真孝，忠便真忠。以暨一念一端，无不实践天理，则虽未必毫无得失，而大德不逾闲，可以当之矣。子曰：不明乎善，不诚乎身，即《大学》所云，欲诚其意先致其知。明善者，人伦日用，身心切近之事，辨明是非，以便力行不误，非物物而尽知之。先儒添出格物一层，教人即凡天下之物莫不穷究。天下之物安能一一穷究，穷究而或无益于身心伦常，穷究又何用？！民生日用及百工技艺，圣人必不能尽知之能之，亦何必知能之。夫子言明善不外学问思辨，诚身必笃行矣，而又恐人泛滥无功，故申之曰有弗学有弗问与思辨，即笃行亦曰有弗行，未尝教人物物而格之也。汝以予为多学而识之者与？非也，予一以贯之。君子多乎哉？不多也。即博学于文，亦所以为约礼之地，故曰：弗畔矣。夫错解明善二字，使人疲耳目，役心志，终身不能尽天下之物，而大本大源、人伦心术，邪正诚伪，反不能明辨笃行，华而不实，有文无行，修齐治平遂不知。其所以为天下害，其有极乎？明善不必逐求深奥，譬如一言也必审其合理否，合理了又审其可言不可言否。如理所当言，而其人其事、其时其势、不当言则决不可言。如此类推，即一念之起必辨其是非。父母倡导之，贤师友曲成之，交游切磋之，善恶二字至易分明，而其要总不外诚正二字，毋苟且、毋欺诈、毋怠肆，自童蒙至成人，习为固然，反身更有存心养性之法，则内外交修，本末交养，何患善之不明，身之不诚哉。

七，坚恒也
孔子言有恒可以做圣，无恒不可以作巫医。《易》曰：立心无恒，凶。恒之一字至重，而有恒若甚难，皆无志者也，豪杰之士岂有此哉？凡事无恒断断不成，况欲全为人之理。若怠心肆心一起，恂其私欲，不顾天理而行，即入于邪僻。有恒者，择业正，立志全耳，宫室衣服饮食男女，人所以生，圣人亦不离此，而不为所累，只是一恒字。欲为完人，虽可欣可羡之事，必断以义理，不肯任意而行。夫子志学之后十五年而始立，可见立字原不容易，但当以理节情，切戒肆怠二字，久久自然习惯成自然矣。故恒字不外坚字，惟是少年心性易于放荡，最要加倍克治私欲，体行义理。程子好猎，周处横行，一旦悔悟，改弦易辙，遂为名人。故少年无恒者多，果能迁善，至死不倦，即希贤希圣不难。俗云：放下屠刀，立地成佛。圣人不以无过为难，而以改过为贵，坚恒者坚其为善之心，不徇世俗之好，日日知非，日日迁善而已。
八，畏天命也
天者理气而已，理宰乎气，气以载理，理气之灵其名曰神。以其主宰理气亦谓之帝，天之命也，即太极也。太极无名无象，无臭无声，又何有气之可见，理之可窥，况求穆穆之命乎？！然太极虽浑然无为，而有动静之机，一阖一辟，往来无穷，变通出焉，阴阳五行效其用，亿万名物著其功，其弥纶布C者无涯，皆其主宰理气者有定。人为天地之心，天地之性人为贵，人无心不能生，天地无心又何以立？天地之性既在于人，则天地之命亦属诸人，明矣。有志之士爱重此身，则必爱敬天地父母，不负天地父母之恩，始成为人。孟子所以云仰不愧俯不怍为二乐。孔子言全而受者全而归，可谓大孝。欲全人道，安得不畏天命乎。尧舜业业，汤武皇皇，小心翼翼，昭事上帝，凡圣人皆然。孔子一介布衣耳，而曰：知我其天。畏于匡，厄于恒s，曰天生德于予，未丧斯文，以天命自信。不明其义，圣人不几僭妄哉。盖天之理，备于人，理在而神气统焉。人所以生者神气，神气不外天理，天理性也，而具于心，故存心养性便是事天。心性本于天，得天之全，始有此人身，然非父母又何以有此身？故乾父坤母与父母为四大。畏天地者如畏父母，乃理之常，非异事也。圣人事天如事亲，事亲如事天，故曰：惟圣人为能享帝，惟孝子能享亲。以贵贱之分而言，则天子始可祀天，以生人之理而言，则虽庶民亦当敬天，敬天非敢僭其礼也，念念思天日照临，神明相之，大学中庸言慎独，曰目手指视，相在屋漏，皆畏天命之意。父母生存不能知人子之心曲也，而父天母地则悉知之，安得不仰观俯察，戒慎恐惧乎。天苍苍地块然耳，何以鉴观有赫，盖天地无心，而阴阳之灵，名曰鬼神，天理阴阳之主也，故鬼神阴阳之灵，即天地之灵。阴阳二气流行布C于六合间，大莫载小莫破。凡理气所充周，皆鬼神所相在，故夫子曰：体物而不可遗也，神之格思，不可度思，矧可射思。夫子引诗此言以明体道之功，而结之曰：诚之不可掩如此。夫舍敬鬼神，何以为畏天命哉。自先儒恐人不务民义，而谄渎鬼神，不修人事，而高言天命，乃云天道高远，神明恍惚，致使人以为天为无知，鬼神不司祸福，凡言行心术任意而行，无所不为，丧其几希之理，于是天人一气之理晦矣。夫人生饱暖安全孰不顾之，然非智力可以强求。天无二理，惟善之一字，赏善罚恶，万古不移，凡人有一分天理，即有一分福泽。自古圣贤几人饿殍，其忠孝节义，或不幸捐生，然扶天纲，立人极，为天地灵神，全受全归，天之佑之者更无穷，非作善者无益也。孔子言余庆余殃，积善成名，不善灭身，及栽培倾覆等义，不胜枚举。而大易一书四圣人谆谆以吉凶悔吝教人，岂导人谄媚神天，徒思福利哉。善即天理，恶违天理。为善去恶始合天理。合天之理即遵天之命，圣人与天地合德，亦只是念念天理、事事天理而已，合了天理便是与天地合德，日月天地之精，鬼神阴阳之灵，故与日月合其明，鬼神合其吉凶，即在其中。此理至神至奇，却至平至常，起于一念暨于念念，一事暨于事事，能畏天命而纠衾影，乃能去其邪心妄想，非谓不修心敦品，但谄渎鬼神也。一念之起，帝天临之，则不怠不肆，慎独之根源乃清。先儒教人慎独而又讳言天地神明，致贤者放纵自恣，愚者入于奇衰。不知天地人神一气相通，为其本一理相贯，分而为二，尽人合天之学，所以鲜能，最当明辨是非，不可稍有所偏。斯人道修而天命合，不藐视天地神明，亦不惑于邪诞，慎之，戒之，可也。

九，慎执业也

俗云衣食足而后礼义兴，从古圣王无不先养后教，三代以下贫富不齐，失业者多不能免于饥寒，安能学习礼义。故许白云谓儒者以谋生为急，而论者多以为非。然白云之言不错，但辞不达耳，谋生岂昧天良，工持筹非道非义亦敢与之哉？凡人必有执业以赡身家。夫子曰：吾何执？执御乎，执射乎？盖恐人务博而无专业，故即熏人无成名之言教门弟子也。士农工商皆正业，外此技艺百家，苟无害义理，可以谋生，皆可为之，但不可只图名利，不择艺而为之。若坏了心田，乖了正义，损人利己，不特所谋不遂，且必反遭大凶，即侥幸得之，免祸一时，必贻祸子孙。孟子曰：矢人惟恐不伤人，函人唯恐伤人。术不可不慎，谋生而至府祸贻殃，亦何取哉。人生在世，只要饱暖安全便是大福，即富贵极品亦不过宫室衣食男女数事，快乐一时，祸败终身，甚而倾家丧命者不可胜计。试将非礼善谋之人后世细观，又何必羡之慕之，悖天理而效之，但使一技一艺，粗足衣食，仰可以事父母，即为至乐之事，至俯蓄妻子已为次矣。况为己身嗜欲快心，蝇营狗苟，图一时之快乐，丧良心而不顾，一旦死亡，如腐草萤火，水上浮沤，亦何益乎？要知天地神明福人惟此天理，心术端庄，人品修洁，勤于执业，俭于用费，忠厚仁义，念念不忘，断无饥寒困苦而死者也。

以上数条大义已举，其要不过天理良心四字，便该括许多善事在内，其用功不过知之明，行之勇，死而后已，所有一切言行动静，修己成人，经天纬地等义，四子六经无不详尽。而《古本大学质言》《俗言》及《下学梯航》尤为易晓，尔等能细细体贴，终身不离，则愚虽德薄，不堪为尔等仪型，亦可以告无罪于先人矣，勉之，望之。
