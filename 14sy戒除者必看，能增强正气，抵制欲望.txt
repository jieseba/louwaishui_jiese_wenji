注：刘止唐先生的《下学梯航》的基本所有内容都在这里了。
附记：这文章不仅可增强人的正气抵制欲望，而且如果按这样去修，那一生的金钱 事业 家庭 幸福等全部也都在里面了，可以说，以后的人生会越来越顺利了。所以看到的朋友不仅每天都去毒两遍，而且要按照这样去落实，去实践，举一反三，那就得到正路可走了。

文昌帝君阴骘文
帝君曰：吾一十七世为士大夫身。未尝虐民酷吏。救人之难，济人之急，悯人之孤，容人之过。广行阴骘，上格苍穹。人能如我存心，天必赐汝以福。于是训于人曰：昔于公治狱，大兴驷马之门。窦氏济人，高折五枝之桂。救蚁，中状元之选；埋蛇，享宰相之荣。欲广福田，须凭心地。行时时之方便，作种种之阴功。利物利人，修善修福。正直代天行化，慈祥为国为民。存平等心，扩宽大量。忠主孝亲，敬兄信友。和睦夫妇，教训子孙。毋慢师长，毋侮圣言。或奉真朝斗，或拜佛念经。报答四恩，广行三教。谈道义而化奸顽，讲经史而晓愚昧。济急如济涸辙之鱼，救危如救密罗之雀。矜孤恤寡，敬老怜贫。举善荐贤，饶人责己。措衣食，周道路之饥寒；施棺椁（guǒ），免尸骸之暴露。造漏泽之仁园，兴启蒙之义塾。家富，提携亲戚；岁饥，赈济邻朋。斗称须要公平，不可轻出重入。奴婢待之宽恕，岂宜备责苛求。印造经文，创修寺院。舍药材以拯疾苦，施茶水以解渴烦；点夜灯以照人行；造河船以济人渡。或买物而放生，或持斋而戒杀。举步常看虫蚁，禁火莫烧山林。勿登山而网禽鸟，勿临水而毒鱼虾。勿宰耕牛，勿弃字纸。勿谋人之财产，勿妒人之技能。勿淫人之妻女，勿唆人之争讼。勿坏人之名利，勿破人之婚姻。勿因私仇，使人兄弟不和。勿因小利，使人父子不睦。勿倚权势而辱善良，勿恃富豪而欺穷困。依本分而致谦恭，守规矩而遵法度。谐和宗族，解释冤怨。善人则亲近之，助德行于身心。恶人则远避之，杜灾殃于眉睫。常须隐恶扬善，不可口是心非。恒记有益之语，罔谈非礼之言。剪碍道之荆榛，除当途之瓦石。修数百年崎岖之路，造千万人来往之桥。垂训以格人非，捐资以成人美。作事须循天理，出言要顺人心。见先哲于羹墙，慎独知于衾影。诸恶莫作，众善奉行。永无恶曜加临，常有吉神拥护。近报则在自己，远报则在儿孙。百福骈（pián）臻，千祥云集，岂不从阴骘中得来者哉！

关圣帝君觉世真经 
帝君曰：人生在世，贵尽忠孝节义等事，方于人道无愧，可立身于天地之间。若不尽忠孝节义等事，身虽在世，其心已死，是谓偷生。凡人心即神，神即心，无愧心，无愧神，若是欺心，便是欺神，故君子三畏、四知，以慎其独。勿谓暗室可欺，屋漏可愧，一动一静，神明鉴察，十目十手，理所必至，况报应昭昭，不爽毫发。淫为诸恶首，孝为百行原，但有逆理、于心有愧者，勿谓有利而行之；凡合理、于心无愧者，勿谓无利而不行。若负吾（帝）教，请试吾（帝）刀。 　　
敬天地，礼神明；奉祖先，孝双亲；守王法，重师尊；爱兄弟，信友朋；睦宗族，和乡邻；别夫妇，教子孙。时行方便，广积阴功：救难济急，恤孤怜贫；创修庙宇，印造经文；舍药施茶，戒杀放生；造桥修路，矜寡拔困；重粟惜福，排难解纷；损赀成美，垂训教人；冤仇解释，斗秤公平；亲近有德，远避凶人；隐恶扬善，利物救民；回心向道，改过自新；满腔仁慈，恶念不存。一切善事，信心奉行，人虽不见，神已早闻，加福增寿，添子益孙，灾消病减，祸患不侵，人物咸宁，吉星照临。 　　若存恶心，不行善事：淫人妻女，破人婚姻；坏人名节，妒人技能；谋人财产，唆人争讼；损人利己，肥家润身；恨天怨地，骂雨呵风；谤圣毁贤，灭像欺神；宰杀牛犬，秽溺字纸；恃势辱善，倚富压贫；离人骨肉，间人兄弟；不信正道，奸盗邪淫；好尚奢诈，不重俭勤；轻弃五谷，不报有恩；瞒心昧己，大斗小秤；假立邪教，引诱愚人；托说升天，敛物行淫；明瞒暗骗，横言曲语；白日咒诅，背地谋害；不存天理，不顺人心；不信报应，引人作恶。不修片善，行诸恶事，官词口舌，水火盗贼，恶毒瘟疫，生败产蠢，杀身亡家，男盗女淫，近报在身，远报子孙。 　　神明鉴察，毫发不紊，善恶两途，祸福攸分，行善福报，作恶祸临。 　　我（帝）作斯语，愿人奉行，言虽浅近，大益身心。戏侮吾（帝）言，斩首分形；有能持诵，消凶聚庆。求子得子，求寿得寿，富贵功名，皆能有成，凡有所祈，如意而获，万祸雪消，千祥云集，诸如此福，惟善可致。吾（帝）本无私，惟佑善人，众善奉行，毋怠厥志！
这是刘止唐先生的家训，所有修身的功夫都概述在里面了，每天读几遍，反复体会，久之浩气自生。别说读不懂，读几十遍自动懂的，文章非常精纯。

豫诚堂家训 
天理良心，人之所以为人；宽仁厚德，覆载所以长久。昧良悖理，不得为人；褊心小量，安能合天？得天理以为人，天地故为父母；父母才有我身，父母故同天地。欺堂上父母易，欺头上父母难。一念欺天，即为不孝；一念欺亲，得罪于天。修道以谕亲，尊父母如天地也；尽性而参赞，事天地如父母也。孝在修德，德在修心。移孝可以作忠，只为不欺不肆；静存始能动察，必须无怠无荒。犯了邪淫，便是禽兽；喜欢势利，定成鄙夫。保养作善，即守身诚身之义；知非改过，为希贤希圣之门。人生如梦，修善修福方长；大道难逢，父教师教为本。自心抱愧，说甚夫纲父纲；作事不真，怎样为臣为子？治天下无多术，养教周全；学圣贤有何难，恕道便好。勤职业，修心术，何患饥寒？贪财色，乱人伦，必戕身命。弟兄以仁让为主，正家以夫妇为先。饱暖平安，是为清福；温良恭俭，到处春风。读书要读好书，凡事必宗孔孟；作人要作好人，时刻敬畏神天。善为儿孙积财，莫如积德；多行巧诈害己，安能害人？先代格言甚多，在乎身体；圣人事业何在？必先正心。私欲去而聪明始开，致知故先格物；念头好而是非分明，实践乃为诚意。养心养气，小效亦可延年；成己成人，功夫全在大学。道须深造，功在返求。在上不正其趋，人才从何而出？伦常本于心性，故曰一以贯之。学业骛于浮华，所以万事堕矣！戒之勉之，庶乎不替祖训。 
大家好，这是修身的根本，要背诵的，我背诵下来后，每天散步时都默背的，增强正能量的作用很强大.
天理良心 
天之理而人得之以为心之良，即所云天命之谓性也。性字从忄从生，是人得天中正之心。天之理u天之心，太极也，诚也，人得此理为性；万物皆天所生，而人独得天中正之理故曰德。未生以前得诸天者曰明德，既生以后七情扰而嗜欲纷，非复受中之本然矣。复性而全其所得之理亦曰德，以其为天地生生之本，于人为万理从出之原，如木果之有仁，故曰仁。诚者实有此理，乃实可以为人也。道如大路，人所共由，故天理良心，人人所有。圣人止是全此四字，遂与天通，本四字而行之，则合天理矣。但恐其或过或不及，节之文之曰礼，无过无不及，行之恰得其宜曰义，智者知之真，信者行之诚且久，故五常止此天理良心四字。天理良心，人人知之，不能行之。岂无良哉？父师之教不端，见闻习染误之也。今撮其存天理之意于左。 
一、静存 
心浮也，而使之沉；心显也，而使之潜。沉潜二字，即收心之法也。《中庸》曰：“潜虽伏矣，亦孔之昭。”君子之所不可及者，人所不见。人所不见之地，非宥密乎？洗心退藏于密，知止而后有定矣。孔子曰为仁，孟子曰养气，存心养性，《大学》止至善也，《中庸》致中也，皆在其中。盖静者动之本，静而后知其动，致中乃能致和。不然，出入无时，莫知其乡；心放而不知，即克治亦不能强制也。《易》曰：“憧憧往来，朋从尔思。”凡人后天之心皆如是。存其有觉之心，养其虚静之性。非如但养知觉之心者比，愚屡言之矣。 

二、动察 
心不可见也，动而着于言行，乃有是非。其是者美矣，其非者即所谓恶。恶着于外，其恶易知；恶藏于心，其恶更甚。故崇德必先修慝。一念之起而是焉，扩充之可也；一念之起而非，必克治之于其几之动，而即自觉之，自禁之，不可使其即逝，大学所谓诚意也。然孰是孰非，不先知之，何以能诚意？朱子所以补格物，而特所谓物者，浩无涯澹则非圣人之本旨也。孔子曰：“不明乎善，不诚乎身。”欲诚其意，先致其知。致知之道如左。 

三、师授 
上二条静存动察，先儒亦言之行之，而惜所谓静者，存有觉之心而已，不知圣人洗心宥密之实；所谓动察者，研穷事物之理而已，不知理以心性五伦为要。天下之物，不可胜穷，天下之事，亦安能皆知？圣人一以贯之，只是内养其心者极熟，念念无非天理，所谓仁也；外察于理者至精，事事皆合其宜，所谓义也。仁熟然后义精，义精必由仁熟。养浩然之气，由有诸己而充实，渐至化神，非明师不授，非恒诚不几。知者知其理、践其功，所谓明善者，明此而已。明乎一念之非，而百为皆谬，则邪妄杂念所必芟；明乎一动之非，而伦理不洽，则仁敬孝慈所必践。凡人莫不有天良。为恶之人，其始不过一念之非、一事之失，因无贤亲师为之作则，为之诏示，故习惯而驰。故静存动察之功，有明师指授，则是非得失，观感熏陶，即易明白。况四子六经，昭昭人寰，圣世规模，炳炳垂训，熟而玩之，力而行之，有何不可入德？若夫广见闻、慎交游，亦致知之要者，而要无非择别善恶二字。见贤思齐，见不贤内省；三人行必有师。实践夫子二章之言，则致知易矣。外此名物象数、技艺百家，有益于心性伦常者取之，否则弃之。夫子所以言学问思辨，有弗学问思辨者，致知不外此四端，非教人尽天下之物知之。奈何不为其易，而为其难哉！ 

四、改过 
人孰无过？但恐安而就之，愧而匿之，则过遂成恶。过出无心，改之即为无过，固不待言；即有心之恶，苟豁然醒悟，翻然自责，毅然不再犯，更久久积善，亦可晚盖矣。常人惟恐人知己过，是以惮于改之，不知圣人所以为圣人，止是日日改过而已。孔子假年学易，始无大过，何况凡人？成汤万方有罪，在予一人；武王百姓有过，在予一人。天下之过，且引为己过，而以身之过为讳乎？若不改过，便无学圣根基。戒之！戒之！ 

五、笃行 
夫子言以三达德，行五达道，其学之之目，学问思辨笃行。学问思辨，所以致知；笃行，所以行也。而又曰有弗学云云，以有所弗为者多，盖事物不胜穷，惟切于伦常日用者为要，不可不以五者勉之耳。笃之一字，该宏毅二字在内。曾子曰“士不可以不宏毅”，为其任重而道远。任何以重曰仁，道何以远曰死。自俗人观之，鲜不以为迂矣。不知仁者天理，外天理即非人。不为仁将不愿为人乎？但为仁之功，非朝夕可了，亦无一息可懈，故须宏毅。宏毅即笃之谓也。人生所以适意者，不过宫室、衣服、饮食、男女四事，圣人亦不离此，而以理节情，不恣嗜欲，久久习为固然，则上承宗庙，下教子孙，不负天地君亲生成之念，内而存养，去人见天，外而省察，改过迁善，至死不渝，斯德成名立矣。达则伊周，穷则孔孟，是为天地间不可少之人。若不自贵其身，而纵其情欲，外于礼义，富贵亦不过豢养形骸，贫贱更形同草木。孟子曰：“舍正路而弗由，放其心而不知求，哀哉！”所以哀者，不可不知也。夫人生不过宫室、衣食、男女，而仁圣贤人，天必福之，安有饥寒困苦而死者？夷齐之饿，忠孝节义之捐躯，仁也、义也。全而受者全而归，与天地日月同休，不为凶祸，然亦不幸遭遇之穷耳，岂仁圣必如此哉？此义不明，将藉为口实，曰为善无益，辨之、慎之。 

以上五条，大要已得，惟致知一事，颇难枚举。四子六经，义精而文繁，史传群书，博杂而难辨。今就世俗共知之言列后，勿以为诞妄肤庸，是者行之，非者革之，即可以进德矣。

孔子四言 
非礼勿视 
心之精神全在于目，目所视而心即驰，正则天理，邪则禽兽。**一事，少年尤易入邪。于美色而视若姊妹，于邪物而视如豺虎，此求放心第一要功。 

非礼勿听 
耳通性海，入于耳而乱于心，邪思妄想以成，不待言矣。自天子至庶人，不明义理，为谗邪败德致祸者尤众，故当切戒。 

非礼勿言 
言以达其心。凡五伦浃洽，必由恩谊周到；力行仁义，岂不赖言宣畅谐和之？至于阐道德，述圣谟，解争讼，需言之事尤多。但必平日素有修身之学，烛理之明，始能随事告语，曲尽其义。常人任心而谈，不知返己自课，不特妄言恶言、败伤伦类者不足观，即自负才能，言行不相顾，亦可羞怍。故夫子屡屡教人慎言，大抵多言不如少言，有言不如无言。非其人而言，非其礼而言，不自责而言，皆非也。 

非礼勿动 
动兼内外而言。外而一动一静，必准乎理，内而一念之非，必除其根，乃是。 


关夫子四言 
存好心，行好事，说好话，交好人。心之所存，见于事与言，而必先自其存心慎之，兼上文动静之功在内。好话必以圣言为师，好人则节取之、全取之，该亲师取友三人行章义在内。

必读的几句天理
1。积善之家有余庆，积恶之家有余殃。
2。善不积不足以成身，恶不积不足以毁身。
3。勿以善小而不为，勿以恶小而为之。
4.。关圣帝君之语：吾本无私，唯佑善人。
5.。敬天地，礼鬼神。以天理良心办事。
6。为善得福，为祸遭殃。惩恶扬善，天之道。
7。大德必寿，大德必有禄位。
8。吉凶生于善恶，善则吉，恶遭殃。
9。天网恢恢，疏而不漏，不是不报，而是时机未到。
10。理可回数，随弱必强，随愚必明。

小结：天道其实很简单，就是敬天地，礼鬼神，以天理良心办事，崇德修匿，静存动察，内外交修，本末交养，不忍为不仁，不敢为不义，内则处中，外则时中。这就是刘止唐先生教给我们的全体大用之学了。大道至简，贵在力行，请从做好事开始吧。

学圣人局量 
大慈悲心 
慈悲，仁也；仁，人心也，天理良心也。凡人必有仁，然后念念事事，惟恐不知人好歹；一言一动，惟恐得罪于人。至于忠孝友悌，大伦所在，其不忍一念相欺，不敢一念怠肆，更无待言矣！仁也而曰大慈悲者，由一念以及于念念，由一事以及于事事，俱是此不忍人之心。所谓昆虫草木不可伤，尽其性以尽人性物性，参赞化育，皆以此为根本。 

大广大心 
广大，谓度量也。古人云：“有大量者，始有大福。”量小者，居心狭隘，见理不明，气质刚躁，止知有己，不知有人，止徒利己，不顾损人，自恃而不服善，自私而不谅人，自小而不容人。能有度量，必自平日反躬自责之人，一言一行，惟恐不合乎理，损伤于人，刻刻检点自己不是，虽外人怒我詈我，十分亏我，多不理他，止是自家反躬自问，问心无愧了，任他无理相加，都全然不理。至于君父大伦所在，以及兄弟朋友，犯而不校，更不待言矣。 

大方便心 
方便者何？敏于事也，勇于义也。人世相与同居同游，同往来晋接，无非五伦中人。五伦中人，有尊卑大小、贵贱亲疏、贤否远近之不同。如君父母，至尊至亲，竭诚竭力，敬慎服事。君亲而贤，能象其贤；君亲而不贤，匡救谕谏，能干其蛊，做得十分周到，至使其君亲为圣人，忠孝事业，做到无古无今，此臣子分内之事，不足为功。凡事君事亲，十分周到，不得言方便也。此外弟兄朋友，其中亲疏厚薄，贤愚是非，断不能一同而视，事兄爱弟信友，先自家各尽其道，爱之敬之，不欺不苟，久久不变，不管他说我是非，我止尽其心，尽其道，求无愧于我心。若他有事，止要不悖义理，则真心代劳，尽心尽力，委曲成全好事，此便是方便之道也。但事有难易，境有丰啬，时势有常变顺逆不同，虽当方便，也要斟酌义理情事，必不可一概冒昧而行。至于从井救人，危身辱亲尤非。所以古人云：“力量做得来的，尽其力量；力量做不来的，亦必用心周到。”此所言者，谓事情大理所关也。若夫平日检身修德，一言一行，一步一趋，随身方便，其事难以枚举，其功亦简而易行。止要肯留心，不怠不肆，便可处处方便。如行路见一木一石碍脚，恐妨人行，去之；饥寒困苦，一切不佳之事，惟恐人有；饱暖安全，得意之事，惟恐人不周全。一日之内，斗室之间，无处不可方便。此两字实心奉行，仁义二字，都在其中矣。 
大清沸 
如何清罚考财不贪，见色不爱，一念一事，不纵情悖理皆是。止知安分守己，勤职业，修心术，念人生万事，总由天命。天之爱人者，止此天理良心。我念念不失天理良心，事事体贴而行，无论德行道艺，择一合义理者为之。如耕读商贾，专心学习此艺，勤而不懈，俭而不奢，廉而不贪，专而不分，又念念检点，不肯一毫亏损天良。如此无论何事，俱可以谋生度日，此即俗所谓靠天而行也。人心妄想无穷，不可任心行事。止要一生不受饥寒，仰事俯畜，可以粗足，便是第一美境了。至于富贵荣华之人，彼有积累善德，上天方才赐之福禄，我无他积累，如何妄想与他一般？果然存心恬退，时时芟除妄想，则久久习为固然，无论贫贱困苦，都安心住下去了，此乃寻常人刻持私心，勉强学为清分法。若夫读书明理之人，能存心养性，履仁蹈义，内而涵养有功，久久鄙俗之见自消，外而动循礼义，久久美恶之情浑忘，则必有静存动察，始终本末之功。圣人非道非义，一介不取予，万钟千驷弗视，由斯道也。此清范字，上之则希圣希贤，敝屣天下；中之则有守有为，行藏不苟；下之亦云水心情，无处不可自适。是在人自为之，而自勉之耳。 

大柔和心 
和者，恩谊浃洽之谓也。以其上而言，修于身者，喜怒哀乐皆中节，是天下之达道也；措诸世者，天下中国如一人，是覆载之宏深也。此和之至者，非圣人不能。以其次而言，五伦之内，各尽其道，各得其所，恩明谊美，情义不相乖离，此和之切要不可无，亦人之所当尽者。再次则不忍为不仁，不敢为不义，小心敬慎，平心静气，惟恐伤人，惟恐偾事，惟恐取祸，谦虚忍让，纵有大不平大不堪之事，大可恨大可诛之人，也置之不问，将自家好胜、好强、刚躁之气，极力柔服下来，故曰柔和也。“宽柔以教，不报无道，君子居之”，此之谓也。不然，柔之一字，乃不好字面，善柔也、柔奸也、柔弱也、柔佞也、柔靡也，安得而为之？凡人不能忍辱谦让，俱是血气刚强，心情躁暴所致，故柔其气以从理，和其情以同物，然后伦谊可以浃洽，动履可以无灾。

文昌帝君蕉窗十则 
一、戒淫行 
未见不可思，当见不可乱，既见不可忆。于处女、寡妇、尼僧尤宜慎。 
二、戒恶意 
勿藏险心，勿动妄想，勿记仇不释，勿见利而谋，勿见才而嫉。貌慈心狠者尤宜慎。 
三、戒口过 
勿谈闺阃，勿讦阴私，勿扬人短，勿设雌黄，勿造歌谣，勿毁圣贤。于尊亲死亡者尤宜慎。 四、戒旷功 
勿早眠迟起，勿舍己芸人，勿为财奔驰，勿学为无益，勿见异思迁。身在心驰者尤宜慎。 
五、戒废字 
勿以旧书裹物糊窗，勿以废文烧茶拭桌，勿涂抹好书，勿滥写门壁，勿嚼诗稿，勿掷文尾。于途间秽中尤宜慎。 
六、敦人伦 
父子主恩，尤当喻之以义；君臣主敬，尤当引之以道；兄弟相爱，尤当勉之以正；朋友有信，尤当劝之有成；夫妇相和，尤当敬而有别。 
七、净心地 
玩古训以惩心，坐静室以收心，寡酒色以清心，却私欲以养心，尤当悟至理以明心。 
八、立人品 
敏事慎言，志高身下，胆大心小，救今从古，弃邪归正，思君子之九思，畏圣人之三畏，尤当不恤人言，以成人之美。 
九、慎交游 
始终不怠，内外如一，贵贱不二，死生不异，功过相规，化夷惠而师仲尼，绝奸狂而交中正，尤当立身为万世法。 
十、广教化 
遇上等人说性理，遇平等人说因果。多刻善书，多讲善行，尤当攻邪崇正以卫吾道。

朱柏庐先生治家格言 
黎明即起，洒扫庭除，要内外整洁。既昏便息，关锁门户，必亲自检点。 
一粥一饭，当思来处不易；半丝半缕，恒念物力维艰。 
宜未雨而绸缪，勿临渴而掘井。自奉必须俭约，宴客切勿留连。 
器具质而洁，瓦缶胜金玉；饮食约而精，园蔬愈珍馐。勿营华屋，勿谋良田。 
三姑六婆，实淫盗之媒；婢美妾娇，非闺房之福。童仆勿用俊美，妻妾切忌艳妆。 
祖宗虽远，祭祀不可不诚；子孙虽愚，经书不可不读。 
居家务期质朴，教子要有义方。勿贪意外之财，勿饮过量之酒。 
与肩挑贸易，勿占便宜。见穷苦亲邻，须多温恤。 
刻薄成家，理无久享；伦常乖舛，立见消亡。 
兄弟叔侄，须分多润寡；长幼内外，宜法肃词严。 
听妇言，乖骨肉，岂是丈夫？重赀财，薄父母，不成人子。 
嫁女择佳婿，毋索重聘；娶媳求淑女，勿计厚奁。 
见富贵而生谄容者，最可耻；遇贫穷而作骄态者，贱莫甚。 
居家戒争讼，讼则终凶；处世戒多言，言多必失。 
毋恃势力，而凌逼孤寡；勿贪口腹，而恣杀生灵。 
乖僻自是，悔误必多；颓惰自甘，家道难成。 
狎昵恶少，久必受其累；屈志老成，急则可相依。 
轻听发言，安知非人之谮诉？当忍耐三思；因事相争，焉知非我之不是？须凭心暗想。 
施惠无念，受恩莫忘。凡事当留余地，得意不宜再往。 
人有喜庆，不可生妒忌心；人有祸患，不可生欣幸心。 
善欲人见，不是真善；恶恐人知，便是大恶。 
见色而起淫心，报在妻女；匿怨而用暗箭，祸延子孙。 
家门和顺，虽饔飧不济，亦有余欢；国课早完，即囊橐无余，自得至乐。 
读书志在圣贤，为官心存君国。守分安命，顺时听天。为人若此，庶乎近焉。 

以上五者，世俗所常见常诵，且易明白。学识浅者，时时熟诵力行，即可入于圣贤之路；即明智之士，贯串百家，雄才绝学，亦必抑然自下，将此书所言，一一返身而求，思其是非，迁善改过，果能有得无失，始可以成己而成人，毋忽视也。愚老惫，为及门与儿辈言之，省口舌之劳，非敢自炫。明者其谅之、恕之。

太上感应篇 
太上曰：“祸福无门，惟人自召；善恶之报，如影随形。” 
是以天地有司过之神，依人所犯轻重，以夺人算。算减则贫耗，多逢忧患，人皆恶之，刑祸随之，吉庆避之，恶星灾之，算尽则死。 
又有三台北斗神君，在人头上，录人罪恶，夺其纪算。又有三尸神，在人身中，每到庚申日，辄上诣天曹，言人罪过。月晦之日，灶神亦然。凡人有过，大则夺纪，小则夺算。其过大小，有数百事，欲求长生者，先须避之。 
是道则进，非道则退。不履邪径，不欺暗室；积德累功，慈心于物；忠孝友悌，正己化人；矜孤恤寡，敬老怀幼；昆虫草木，犹不可伤。宜悯人之凶，乐人之善；济人之急，救人之危。见人之得，如己之得；见人之失，如己之失。不彰人短，不炫己长；遏恶扬善，推多取少。受辱不怨，受宠若惊；施恩不求报，与人不追悔。 
所谓善人，人皆敬之，天道佑之，福禄随之，众邪远之，神灵卫之；所作必成，神仙可冀。 
欲求天仙者，当立一千三百善；欲求地仙者，当立三百善。苟或非义而动，背理而行；以恶为能，忍作残害；阴贼良善，暗侮君亲；慢其先生，叛其所事；
诳诸无识，谤诸同学；虚诬诈伪，攻讦宗亲；刚强不仁，狠戾自用；
是非不当，向背乖宜；虐下取功，谄上希旨；受恩不感，念怨不休；
轻蔑天民，扰乱国政；赏及非义，刑及无辜；杀人取财，倾人取位；
诛降戮服，贬正排贤；凌孤逼寡，弃法受赂；以直为曲，以曲为直；
入轻为重，见杀加怒；知过不改，知善不为；自罪引他，壅塞方术；
讪谤圣贤，侵凌道德；射飞逐走，发蛰惊栖；填穴覆巢，伤胎破卵；
愿人有失，毁人成功；危人自安，减人自益；以恶易好，以私废公，
窃人之能，蔽人之善；形人之丑，讦人之私；耗人货财，离人骨肉；
侵人所爱，助人为非；逞志作威，辱人求胜；败人苗稼，破人婚姻；
苟富而骄，苟免无耻；认恩推过，嫁祸卖恶；沽买虚誉，包贮险心；
挫人所长，护己所短；乘威迫胁，纵暴杀伤；无故剪裁，非礼烹宰；
散弃五谷，劳扰众生；破人之家，取其财宝；决水放火，以害民居；
紊乱规模，以败人功；损人器物，以穷人用。见他荣贵，愿他流贬；
见他富有，愿他破散；见他色美，起心私之；负他货财，愿他身死；
干求不遂，便生咒恨；见他失便，便说他过；见他体相不具而笑之，
见他才能可称而抑之。埋蛊厌人，用药杀树；恚怒师傅，抵触父兄；
强取强求，好侵好夺；掳掠致富，巧诈求迁；赏罚不平，逸乐过节；
苛虐其下，恐吓于他；怨天尤人，呵风骂雨；斗合争讼，妄逐朋党；
用妻妾语，违父母训；得新忘故，口是心非；贪冒于财，欺罔其上；
造作恶语，谗毁平人；毁人称直，骂神称正；弃顺效逆，背亲向疏；
指天地以证鄙怀，引神明而鉴猥事。
施与后悔，假借不还；分外营求，力上施设；淫欲过度，心毒貌慈；
秽食喂人，左道惑众；短尺狭度，轻秤小升；以伪杂真，采取奸利；
压良为贱，谩蓦愚人；贪婪无厌，咒诅求直；嗜酒悖乱，骨肉忿争；
男不忠良，女不柔顺；不和其室，不敬其夫；每好矜夸，常行妒忌；
无行于妻子，失礼于舅姑。轻慢先灵，违逆上命；
作为无益，怀挟外心；自咒咒他，偏憎偏爱；越井越灶，跳食跳人；
损子堕胎，行多隐僻；晦腊歌舞，朔旦号怒；
对北涕唾及溺，对灶吟咏及哭；又以灶火烧香，秽柴作食；夜起裸露，
八节行刑；唾流星，指虹霓；辄指三光，久视日月；春月燎猎，对北恶骂；无故杀龟打蛇……。 
如是等罪，司命随其轻重，夺其纪算。算尽则死；死有余责，乃殃及子孙。 
又诸横取人财者，乃计其妻子家口以当之，渐至死丧。若不死丧，则有水火盗贼、遗亡器物、疾病口舌诸事，以当妄取之值。 
又枉杀人者，是易刀兵而相杀也。取非义之财者，譬如漏脯救饥，鸩酒止渴；非不暂饱，死亦及之。 
夫心起于善，善虽未为，而吉神已随之；或心起于恶，恶虽未为，而凶神已随之。其有曾行恶事，后自改悔，诸恶莫作，众善奉行，久久必获吉庆，所谓转祸为福也。 
故吉人语善、视善、行善，一日有三善，三年天必降之福；凶人语恶、视恶、行恶，一日有三恶，三年天必降之祸。胡不勉而行之？!
